<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <title></title>
    <link href="../Styles/Style0001.css" rel="stylesheet" type="text/css"/>
</head>
<body>

  <p class="testo_frontespizio_titolo">Disobbedienza civile</p>

  <p class="testo_frontespizio_autore">Henry David Thoreau</p>

  <h1>3</h1>
  <h1 id="heading_id_6">Capitolo III</h1>

  	<p>
	La notte in prigione fu una cosa nuova, abbastanza interessante. Quando entrai, i prigionieri, in maniche di camicia, si godevano una chiacchierata e l’aria della sera sulla porta. Ma il secondino disse “Su, ragazzi, è ora di chiudere“; allora si dispersero, e sentii il suono dei loro passi mentre ritornavano nelle celle vuote. Il mio compagno di stanza mi fu presentato dal secondino come “un compagno di prima classe e uomo intelligente”. Quando la porta fu chiusa, egli mi mostrò dove appendere il cappello, e come erano organizzate le cose in quel posto. Le stanze erano imbiancate ogni mese; e questa mia cella, almeno, era la più bianca, la più semplicemente arredata, e probabilmente l’abitazione più ordinata della città. Naturalmente volle sapere da dove arrivavo, e cosa mi aveva portato lì; e, dopo averglielo detto, gli chiesi a mia volta come era arrivato lì, supponendo che egli fosse un uomo onesto, naturalmente; e, per come va il mondo, io credo che lo fosse. <quote>“Perché“</quote> disse, <quote>“mi accusano di aver bruciato un granaio; ma non l’ho mai fatto.“</quote> Da quello che riuscii a scoprire, probabilmente andò a dormire ubriaco in un granaio, e lì fumò la sua pipa; e così il granaio bruciò. Aveva la reputazione di uomo intelligente, era lì da circa tre mesi in attesa del processo, e avrebbe dovuto aspettare altrettanto; ma era tranquillo, e si accontentava, dal momento che aveva vitto ed alloggio gratuito, e pensava di essere trattato bene.
    </p>
    
    <p>
        Lui si mise a una finestra, e io all’altra; e vidi che rimanendo lì a lungo, l’occupazione principale sarebbe diventata guardare fuori dalla finestra. In breve lessi tutti i trattatelli lasciati lì dentro, ed esaminai da dove i prigionieri precedenti erano evasi, e dove la grata era stata segata, e ascoltai le storie dei vari occupanti di quella cella; per cui scoprii che persino lì c’era una storia e dei pettegolezzi, che non avevano mai circolato al di là delle mura della prigione. Probabilmente, questa è la sola casa della città dove si compongono dei versi, che sono poi stampati per circolare lì dentro, ma non sono pubblicati. Mi venne mostrata una lunga lista di versi che erano stati composti da giovanotti, presi nel tentativo di fuggire, che si vendicarono cantandoli.
    </p>

    <p>
      Spinsi il mio compagno di prigionia a parlare quanto più possibile, per paura di non rivederlo più, un’altra volta; ma alla fine egli mi mostrò il mio letto e mi lasciò a spegnere la candela.
   </p>
   <p>
    Distendermi lì per una notte, era come viaggiare in un paese lontano, che non mi sarei mai aspettato di vedere. Mi sembrava di non avere mai udito battere l’orologio della città, né i suoni del villaggio alla sera; perché dormimmo lasciando le finestre aperte, che erano all’interno delle grate. Era come vedere il mio villaggio d’origine nella luce del Medio Evo, e la nostra Concord si trasformò nel fiume Reno, e mi passarono davanti visioni di cavalieri e castelli. Erano le voci di antichi concittadini, quelli che sentii nelle strade. Ero uno spettatore e ascoltatore involontario di tutto ciò che si faceva e diceva nella cucina della vicina locanda del villaggio – un’esperienza completamente nuova e rara per me. Era una visione ravvicinata della mia città natale. Mi sentivo proprio dentro di essa. Non avevo mai visto le sue istituzioni, prima. Questa è una delle sue istituzioni particolari, perché la nostra città è capoluogo di contea.<sup><a href="Section0011.xhtml#nota_27" id="nota_27_ritorno">nota 26</a></sup> Iniziai a comprendere di cosa si occupassero i suoi abitanti.
    </p>
    
    <p>
        Al mattino, la nostra colazione ci fu passata attraverso il foro nella porta, in piccole gamelle di stagno allungate e rettangolari, fatte apposta per contenere e trasportare una pinta di cioccolata, pane nero, e un cucchiaio di ferro. Quando chiamarono per riavere i recipienti, fui così ingenuo da restituire il pane che avevo avanzato; ma il mio compagno lo prese, e disse che dovevo tenerlo da parte per il pranzo e la cena. Poco dopo egli fu fatto uscire, per lavorare alla fienagione in un campo vicino, dove si recava ogni giorno, e non sarebbe tornato fino a mezzogiorno; così mi diede il buongiorno, dicendo che non credeva di rivedermi. 
    </p>

    <p>
        Quando uscii di prigione – per l’intercessione di qualcuno, che pagò la cauzione – non percepii grandi cambiamenti nelle zone pubbliche, come invece capitò di osservare a uno, che partì da giovane e ritornò uomo malfermo dalla testa grigia; eppure, ai miei occhi, un altro cambiamento era subentrato nella scena – la città, lo Stato, e il paese – più grande di ogni altro compiuto dal passare del tempo. Io vidi ancora più distintamente lo Stato in cui vivevo. Vidi quanto ci si poteva fidare della gente tra cui vivevo, come dei buoni vicini e degli amici; vidi che la loro amicizia era solo per l’estate; che non avevano serie intenzioni di essere giusti; vidi che erano una razza diversa da me per i loro pregiudizi e superstizioni, come fossero cinesi e malesi; che nei loro sacrifici per l’umanità, non correvano rischi, neppure per le loro proprietà; che dopo tutto non erano così nobili, ma trattavano il ladro come lui aveva trattato loro, e speravano di salvarsi l’anima, con una certa apparenza esteriore e alcune preghiere, camminando di tanto in tanto per un cammino, particolarmente dritto ma inutile. Questo potrebbe essere un giudizio duro nei confronti dei miei vicini; perché io credo che molti di loro non sappiano di avere un’istituzione come la prigione nel villaggio.
    </p>

    <p>
        In passato era consuetudine nel nostro villaggio, quando un povero debitore usciva di prigione, che i suoi conoscenti lo salutassero, guardandolo attraverso le loro dita incrociate, come la grata delle finestre della prigione, chiedendogli “Come va?“ I miei vicini non mi salutarono così, ma prima mi guardarono e poi si guardarono l’un l’altro, come se fossi tornato da un lungo viaggio. Ero stato messo in prigione mentre stavo andando dal calzolaio a ritirare una scarpa che era stata riparata. Quando mi fecero uscire la mattina dopo, io continuai e conclusi le mie commissioni, e, indossata la mia scarpa riparata, mi unii ad un gruppo di cercatori di mirtilli, che erano impazienti di mettersi sotto la mia guida; e in mezz’ora – perché si trovò presto un cavallo – ero nel mezzo di un campo di mirtilli, su una delle nostre colline più alte, lontano due miglia, e di lì lo Stato non si poteva vedere da nessuna parte.
    </p>
    
    <p>
        Questa è l'intera storia delle "Mie prigioni."<sup><a href="Section0011.xhtml#nota_28" id="nota_28_ritorno">nota 27</a></sup>
    </p>
    
    <p>
        Non mi sono mai rifiutato di pagare le tasse per la manutenzione delle strade, perché desidero essere un buon vicino così come desidero essere un cattivo suddito; e quanto a sostenere le scuole, sto facendo la mia parte per istruire i miei compaesani. Non è per nessun motivo particolare che mi rifiuto di pagare le tasse. Desidero semplicemente rifiutare la mia obbedienza allo Stato, ritirarmi e starmene lontano da lui effettivamente. Non mi interessa tracciare il percorso dei miei dollari, se potessi, fin quando servono a comprare un altro uomo o un moschetto per ammazzarne uno – il dollaro è innocente – ma mi preoccupo di rintracciare gli effetti della mia obbedienza. Infatti, io dichiaro guerra tranquillamente allo Stato, a modo mio, sebbene dallo Stato trarrò ancora ogni utile e godrò ancora i vantaggi che potrò, come di consueto in questi casi.
    </p>
    
    <p>
        Se altri pagano le tasse che sono richieste a me, per solidarietà con lo Stato, non fanno altro che ciò che essi hanno già fatto per il caso proprio, o piuttosto favoriscono l’ingiustizia in misura maggiore di quanto lo Stato richieda. Se essi pagano le tasse per un interesse sbagliato verso l’individuo tassato, per salvare la sua proprietà, o per evitare di mandarlo in prigione, questo accade perché non hanno considerato con saggezza quanto lasciano interferire i loro sentimenti privati con il bene pubblico.
    </p>
    
    <p>
        Questa, quindi, è la mia posizione al momento. Ma uno non può rimanere in guardia per troppo tempo, in ogni caso, per timore che le sue azioni siano pregiudicate dall’ostinazione o da una considerazione non dovuta per le opinioni degli uomini. Che egli faccia solo ciò che lo riguarda, in ogni momento.
    </p>
    
    <p>
        A volte penso, mah, questa gente vuole il bene, è solo ignorante; potrebbero fare meglio se sapessero come. Perché dare ai tuoi vicini la preoccupazione di trattarti, in un modo in cui non avrebbero inclinazione? Di nuovo, penso, non c’è ragione per cui io debba fare come fanno loro, o permettere che altri soffrano dolori più grandi di diverso tipo. E ancora, a volte mi dico, quando diversi milioni di uomini, senza scaldarsi, senza cattiva volontà, senza sentimenti personali di alcun tipo, ti chiedono solo pochi scellini, senza la possibilità, così com’è nel loro modo di essere, di ritirare o modificare la loro richiesta, e senza la possibilità, da parte tua, di appellarti a qualche altro milione di persone, perché esporre te stesso a questa soverchiante forza bruta? Non resisti al freddo e alla fame, ai venti e alle onde così ostinatamente; ti adatti tranquillamente a migliaia di necessità simili. Non metti la tua testa nel fuoco. Ma giusto in proporzione, io credo che questa non sia interamente una forza bruta, ma in parte sia una forza umana, e considero che intrattengo rapporti con quei milioni, così tanti milioni di persone, e non solo con oggetti assolutamente brutali e inanimati; allora, io vedo che è possibile fare appello, prima e subito al loro Creatore, e secondariamente, a loro. Ma se metto deliberatamente la mia testa nel fuoco, non c’è possibilità di appello al fuoco o al suo Creatore, e posso solo incolpare me stesso. Se potessi convincermi che ho il diritto di accontentarmi degli uomini così come sono, e di trattarli di conseguenza, e non, sotto certi punti di vista, secondo le mie richieste e aspettative su cosa essi o io dobbiamo essere, allora, come un buon Mussulmano<sup><a href="Section0011.xhtml#nota_29" id="nota_29_ritorno">nota 28</a></sup> e buon fatalista, dovrei sforzarmi di essere soddisfatto di come stanno le cose, e dire che è la volontà di Dio. E sopra tutto, c’è questa differenza tra la resistenza a questo e ad una forza puramente bruta o naturale: che io posso resistere a questo con qualche risultato; ma non posso aspettarmi, come Orfeo,<sup><a href="Section0011.xhtml#nota_30" id="nota_30_ritorno">nota 29</a></sup> di cambiare la natura delle rocce, degli alberi e delle bestie.
    </p>
   
   <p>
     Io non voglio litigare con nessun uomo o nazione. Non voglio spaccare il capello, fare sottili distinzioni, o dirmi migliore dei miei vicini. Io cerco piuttosto, posso dire, una scusa per adeguarmi alle leggi del paese. Sono anche troppo pronto ad adeguarmi ad esse. In effetti, ho ragione di sospettare di me stesso in questo aspetto; e ogni anno, quando arriva l’esattore delle tasse, mi trovo disposto a riconsiderare le azioni e le posizioni del governo centrale e del governo dello Stato, e lo spirito della gente, per scoprire un pretesto per conformarmi.
   </p>
      <div>
         <p>
            <i>
               “Dobbiamo amare il nostro paese come i nostri padri,<br/>
               E se a un certo punto allontaniamo<br/>
               Il nostro amore o il nostro ingegno dal fargli onore,<br/>
               Dobbiamo rispettare gli effetti, e istruire l’anima<br/>
               Sulle questioni di coscienza e di religione,<br/>
               E non sul desiderio di comandare o sul beneficio.“<sup><a href="Section0011.xhtml#nota_31" id="nota_31_ritorno">nota 30</a></sup><br/>
            </i>
         </p>
      </div>
   <p>
      Credo che lo Stato sarà presto in grado di togliere dalle mie mani tutti i lavori di questo tipo, e allora non sarò miglior patriota dei miei compatrioti. Vista da un punto di vista inferiore, la Costituzione, con tutti i suoi difetti, è molto buona; la legge e i tribunali sono molto rispettabili; persino questo Stato e questo governo americano sono, sotto molti punti di vista, cose veramente ammirevoli e rare, per cui essere riconoscenti, così come molte altre persone hanno detto. Ma da un punto di vista un pochino più alto, sono come li ho descritti; visti da ancora più in alto, e dal punto di vista più alto che vi sia, chi mai dirà cosa sono, o che siano affatto degni di essere guardati o considerati?
   </p>
   
   <p>
      Comunque, il governo non mi interessa molto, e vorrei dedicargli meno pensieri possibili. Non ci sono molti momenti in cui io vivo sotto un governo, perfino in questo mondo. Se un uomo è libero nel pensiero, libero nella fantasia, libero nell’immaginazione, ciò che non è non gli appare mai per lungo tempo come se esistesse, e governi stolti o riformatori non potranno intralciarlo per sempre.
   </p>
   
   <p>
      So che molti uomini la pensano diversamente da me; ma quelli che hanno per professione dedicato la vita allo studio di argomenti come questi, o simili, mi accontentano poco come gli altri. Statisti e parlamentari, stando completamente all’interno delle istituzioni, non l’osservano mai distintamente e a nudo. Parlano di innovare la società, ma senza di essa non hanno un posto dove riposare. Possono essere uomini con una certa esperienza e discernimento, e senza dubbio hanno inventato sistemi ingegnosi e perfino utili, per i quali li ringraziamo sinceramente; ma tutto il loro ingegno e la loro utilità stanno all’interno di limiti certamente non molto ampi. Sono soliti dimenticare che il mondo non è governato da politica e convenienza. Webster non va mai dietro al governo, e perciò non può parlare con autorità. Le sue parole sono saggezza per quei parlamentari che non prevedono di fare riforme essenziali al governo esistente. Ma per i pensatori, e per quelli che legiferano per tempi lunghi, egli non guarda mai al soggetto. So di quelli le cui riflessioni serene e sagge su questo tema presto riveleranno i limiti dell’apertura ed ospitalità della mente. Eppure, in confronto con le dichiarazioni facili della maggior parte dei riformatori, e le ancor più facili saggezza ed eloquenza dei politici in generale, le sue sono quasi le uniche parole sensate e valide, e ringraziamo il Cielo per averlo. Al confronto, lui è sempre forte, originale e, soprattutto, pratico. Ancora, la sua qualità non è la saggezza, ma la prudenza. La verità dell’avvocato non è verità, ma coerenza, oppure una coerente opportunità. La verità è sempre in armonia con se stessa, e non si preoccupa principalmente di rivelare la giustizia, che può consistere in azioni sbagliate. Lui merita di essere chiamato, come è stato chiamato, il Difensore della Costituzione. Non ha sferrato nessun colpo, che non fosse per difesa. Non è un capo ma un seguace. I suoi ispiratori sono gli uomini dell’87<sup><a href="Section0011.xhtml#nota_32" id="nota_32_ritorno">nota 31</a></sup><br/>. <span><quote>"Non ho mai fatto uno sforzo,"</quote></span> ha detto, <span><blockquote>"e mai proposto di fare uno sforzo; non ho mai appoggiato uno sforzo, né ho mai voluto appoggiare uno sforzo, per disturbare la disposizione originale in cui i vari stati sono entrati nell’unione."</blockquote></span> Pensando ancora alla sanzione che la Costituzione dà alla schiavitù, egli disse, <span><blockquote>"Poiché fu una parte del blocco originale – lasciamola".<sup><a href="Section0011.xhtml#nota_33" id="nota_33_ritorno">nota 32</a></sup></blockquote></span> Nonostante il suo acume speciale e la sua abilità, lui è incapace di estrarre un fatto dai suoi rapporti esclusivamente politici, ed osservarlo così come è pronto, a disposizione dell’intelletto – cosa, ad esempio, è doveroso che un uomo faccia oggi qui in America riguardo allo schiavismo, ma si arrischia, oppure è portato, a dare qualche risposta disperata come questa, mentre pretende di parlare assolutamente come privato cittadino – da cui, quale nuovo e singolare codice di doveri sociali può essere dedotto? – <span><quote>"Il modo,"</quote></span> egli  dice, <span><blockquote>"in cui i governi di quegli Stati in cui lo schiavismo esiste lo devono regolare, è secondo la loro propria considerazione, sotto la responsabilità dei loro elettori, secondo le leggi generali della proprietà, umanità, giustizia, e secondo Dio. Associazioni costituite altrove, nate per un sentimento di umanità, o per qualche altra causa, non hanno assolutamente niente a che fare con questo. Esse non hanno mai avuto un incoraggiamento da me, né mai lo avranno."</blockquote></span>
   </p>
   
   <p>
      Coloro che non conoscono nessuna sorgente più pura della verità, che non hanno seguito la loro corrente più in alto, si appoggiano, e saggiamente si appoggiano, alla Bibbia ed alla Costituzione, abbeverandosi ad esse con umiltà e riverenza; ma coloro che osservano da dove arriva la corrente, a goccia a goccia in questo lago o in quello stagno, si preparano ancora una volta alle difficoltà, e continuano il loro pellegrinaggio verso la sorgente.
   </p>
   
   <p>
      Nessun uomo di legge geniale è apparso in America. Essi sono rari nella storia del mondo. Ci sono oratori, politici e uomini eloquenti, a migliaia; ma non ha ancora aperto la bocca per parlare quell’oratore che è capace di risolvere le più controverse questioni del giorno. Noi amiamo l’eloquenza per se stessa, e non per le verità che può pronunciare, o gli eroismi che può ispirare. I nostri legislatori non hanno ancora imparato il valore relativo del libero scambio, e della libertà, dell’unione e della rettitudine per una nazione. Non hanno genio o talento per questioni relativamente minori di tasse e di finanza, commercio e manifattura e agricoltura. Se noi fossimo lasciati soli, alla mercé dell’umorismo loquace dei legislatori del Congresso per orientarci, senza essere corretti dalle esperienze opportune e dalle proteste efficaci della gente, l’America non terrebbe a lungo la sua posizione tra le nazioni. Da milleottocento anni, sebbene forse non abbia ragione di dirlo, è stato scritto il Nuovo Testamento; eppure dov’è il legislatore con abbastanza saggezza e talento pratico, che sappia giovarsi della luce che esso sparge sulla scienza della legislazione?
   </p>
   
   <p>
      L’autorità del governo, perfino un tale governo a cui io volessi sottomettermi, – perché io vorrei allegramente obbedire a quelli che conoscono e sanno fare meglio di me, e per molte cose anche a quelli che non sanno e non possono fare così bene, – è ancora piena di scorie: per essere strettamente giusta, deve avere il consenso e l’approvazione dei sudditi. Non può avere altri diritti sulla mia persona e sulla mia proprietà, se non quelli che gli concedo. L’evoluzione da monarchia assoluta a monarchia costituzionale, da monarchia costituzionale a democrazia, è un’evoluzione verso un vero rispetto per l’individuo. Persino il filosofo cinese<sup><a href="Section0011.xhtml#nota_34" id="nota_34_ritorno">nota 33</a></sup> era saggio abbastanza da considerare l’individuo alla base dell’impero. È la democrazia, come la conosciamo noi, l’ultimo miglioramento possibile in un governo? Non è possibile fare un ulteriore passo verso il riconoscimento e l’organizzazione dei diritti dell’uomo? Non ci sarà mai uno stato veramente libero e illuminato, finché lo Stato non inizierà a riconoscere l’individuo come un potere superiore e indipendente, da cui derivano tutti i suoi poteri e la sua autorità, e lo tratterà di conseguenza. Mi piace immaginare uno Stato che alla fine possa permettersi di essere giusto con tutti gli uomini, e di trattare l’individuo con rispetto come un vicino di casa; che perfino non possa immaginare come incompatibile con la propria tranquillità il fatto che alcuni vivano distaccati da esso, senza rapporto o commercio con lo Stato, da persone che hanno compiuto tutti i doveri di vicini e di concittadini. Uno Stato che producesse di questi frutti, e che li lasciasse cadere non appena maturi, preparerebbe la strada per uno Stato ancora più perfetto e glorioso, che io ho già immaginato, ma non l’ho ancora visto da nessuna parte.
   </p>
      
</body>
</html>

