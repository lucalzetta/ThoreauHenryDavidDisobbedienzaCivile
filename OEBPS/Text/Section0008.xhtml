<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Disobbedienza civile, di Henry David Thoreau</title>
  <link href="../Styles/Style0001.css" rel="stylesheet" type="text/css"/>
</head>

<body>
  <p class="testo_frontespizio_titolo">Disobbedienza civile</p>

  <p class="testo_frontespizio_autore">Henry David Thoreau</p>

  <h1>1</h1>
  <h1 id="heading_id_4">Capitolo I</h1>

  	<p>
        Ho sempre accettato entusiasta il motto, “Il governo migliore è quello che governa di meno<sup><a href="Section0011.xhtml#nota_1" id="nota_1_ritorno">nota 1</a></sup>"; e vorrei vederlo messo in pratica più velocemente e più sistematicamente. In effetti, alla fine si trasforma in questo, in cui io credo, – “Il miglior governo è quello che non governa per niente“; e quando gli uomini saranno preparati a questo, sarà il tipo di governo che essi avranno. Un governo è nel migliore dei casi un espediente; ma la maggior parte dei governi, sovente, e tutti i governi, talvolta, sono inefficienti. Le obiezioni che vengono sollevate contro l’avere un esercito permanente, che sono molte e importanti, e che meriterebbero di prevalere, sono infine le stesse che si possono sollevare contro un governo permanente. L’esercito permanente è solo un braccio del governo permanente. E tale governo, che è soltanto il modo scelto dalla gente per realizzare la propria volontà, è ugualmente passibile di abusi e perversioni, prima che il popolo possa agire tramite esso. Ne è testimonianza l’attuale guerra messicana<sup><a href="Section0011.xhtml#nota_2" id="nota_2_ritorno">nota 2</a></sup>, che è opera di relativamente pochi individui, che usano il governo in carica come un loro strumento; perché, all’inizio, le persone non avrebbero mai acconsentito a questa guerra.
    </p>
    
    <p>
Questo governo americano – che cos’è se non una tradizione, ancorché recente, che si sforza di trasmettersi immutato ai posteri, ma che perde ad ogni istante una parte della sua integrità? Non ha la vitalità e la forza di un solo uomo vivente; perché un solo uomo può piegarlo al suo volere. È una sorta di pistola di legno, per il popolo. Ma non è meno necessario per questo motivo; perché la gente, per soddisfare l’idea del governo che si è fatta, deve avere un qualche meccanismo sofisticato, ed ascoltare il suo baccano. I governi mostrano così con quale successo si possono ingannare gli uomini, perfino ingannare se stessi, per un vantaggio personale. È davvero meraviglioso, dobbiamo ammetterlo tutti. Eppure questo governo da sé non ha mai promosso nessuna iniziativa, se non l’alacrità con cui si toglie di mezzo. <i>Non</i> mantiene il paese libero. <i>Non</i> colonizza l’Ovest. <i>Non</i> educa. Il carattere innato della gente americana ha fatto tutto ciò che è stato fatto; ed avrebbe potuto fare qualcosa di più, se il governo non si fosse messo talvolta sulla sua strada. Perché il governo è un espediente, grazie a cui gli uomini volentieri riescono a lasciarsi in pace l’un l’altro; e, come è stato detto, più è adatto, più lascia i governati a cavarsela da soli. Se il commercio e gli scambi non fossero fatti di gomma indiana<sup><a href="Section0011.xhtml#nota_3" id="nota_3_ritorno">nota 3</a></sup>, non sarebbero mai riusciti a rimbalzare sugli ostacoli che i legislatori pongono continuamente sulla loro strada; e, se si dovessero giudicare questi uomini solamente per gli effetti delle loro azioni, e non parzialmente per le loro intenzioni, meriterebbero di essere classificati e puniti come quei briganti che fanno deragliare i treni.
    </p>

    <p>
	Ma, per parlare in termini pratici e da cittadino, diversamente da quelli che si chiamano anarchici<sup><a href="Section0011.xhtml#nota_4" id="nota_4_ritorno">nota 4</a></sup>, io non richiedo subito l’abolizione del governo, ma <i>immediatamente</i> un governo migliore. Faccia ogni uomo conoscere quale tipo di governo ispirerebbe il suo rispetto, questo sarà un passo avanti per ottenerlo.
    </p>

    <p>
Dopo tutto, la ragione pratica per cui, una volta che il governo sia nelle mani del popolo, una maggioranza ottenga il permesso, e per un lungo periodo continui a governare, non è perché sia probabile che la maggioranza sia nel giusto, e neppure perché questo sembri più giusto alla minoranza, ma perché la maggioranza è fisicamente più forte. Ma un governo in cui la maggioranza governa in tutti i casi, non può basarsi sulla giustizia, nel modo inteso dagli uomini. Può esserci un governo in cui a decidere praticamente cos’è giusto e cos’è sbagliato, non sia la maggioranza, ma la coscienza? – In cui la maggioranza decida solo sulle questioni in cui si applica la regola della convenienza? Il cittadino, anche solo per un momento o in misura minima, deve rinunciare alla propria coscienza in favore del legislatore? Allora, perché tutti gli uomini hanno una coscienza? Io penso che dovremmo essere uomini innanzitutto, e sudditi poi. Non è desiderabile coltivare il rispetto per la legge, ma piuttosto quello per la giustizia. L’unico obbligo che ho il diritto di assumermi è: di fare ogni volta ciò che penso sia giusto. È abbastanza vero che una corporazione non ha coscienza; ma una corporazione di uomini coscienziosi è una corporazione con una coscienza. La legge non renderà mai un uomo più giusto, nemmeno un po’; e a causa del loro rispetto per la legge, persino gli uomini più ben disposti si rendono ogni giorno agenti di ingiustizie. Un risultato frequente e naturale di un indebito rispetto per la legge è questo: si guardi una fila di soldati, colonnelli, capitani, caporali, soldati semplici, porta-polvere<sup><a href="Section0011.xhtml#nota_5" id="nota_5_ritorno">nota 5</a></sup>, tutti che marciano in un ordine ammirevole per monti e per valli, verso la guerra, contro la propria volontà; sì, contro il loro buon senso e la loro coscienza, il che rende davvero la loro marcia faticosa, e produce una palpitazione al cuore. Essi sono certi di essere in un maledetto affare, quello in cui si trovano coinvolti; essi sono tutti propensi alla pace. Ora, cosa sono loro? Sono uomini? O sono dei piccoli forti e magazzini ambulanti, al servizio di qualche uomo di potere senza scrupoli? Si visiti il cantiere della marina, ed ecco un marine, un uomo fatto così come il governo americano lo vuole, o come lo può fare un esperto di magia nera – una mera ombra e un ricordo di umanità, un uomo steso fuori vivo e fermo, e già, come si può dire, sepolto sotto le armi, con un accompagnamento funebre, anche se potrebbe accadere che
    </p>

    <div>
        <p>
            <i>
                "Non un tamburo si sentì, non una nota funebre,<br/>
                Mentre il suo cadavere ai bastioni affrettavamo;<br/>
                Non un soldato scaricò un colpo d’addio<br/>
                Sulla tomba dove abbiamo sepolto il nostro eroe."<sup><a href="Section0011.xhtml#nota_6" id="nota_6_ritorno">nota 6</a></sup><br/>
            </i>
        </p>
    </div>

    <p>
	La massa degli uomini serve lo stato principalmente così, non come uomini, ma come macchine, con i loro corpi. Essi sono l’esercito permanente, la milizia, i secondini, i poliziotti, i comitati di <i>“posse”</i><sup><a href="Section0011.xhtml#nota_7" id="nota_7_ritorno">nota 7</a></sup>, etc. Nella maggior parte dei casi non c’è nessun esercizio libero di giudizio o di senso morale; essi si pongono al livello del legno, della terra e delle pietre; e forse si possono fabbricare uomini di legno per servire allo stesso scopo altrettanto bene. Simili uomini non richiedono più rispetto che se fossero di paglia o fatti di un mucchio di sporcizia. Essi hanno lo stesso valore dei cavalli e dei cani. Eppure, sono comunemente ritenuti buoni cittadini. Altri, come la maggior parte dei legislatori, politici, avvocati, preti e titolari di cariche, servono lo Stato soprattutto con la testa; e così, siccome raramente fanno distinzioni morali, hanno la stessa probabilità di servire il diavolo, senza <i>volerlo</i>, che di servire Dio. Molto pochi, gli eroi, i patrioti, i martiri, i riformatori nel senso più ampio, e gli <i>uomini</i>, servono lo stato anche con la loro coscienza, e così necessariamente nella maggior parte dei casi resistono al governo, che li tratta comunemente come nemici dallo stato. Un uomo saggio sarà utile solo come uomo, e non si sottometterà a fare da “argilla”, e da “tappabuchi per tenere lontano il vento“<sup><a href="Section0011.xhtml#nota_8" id="nota_8_ritorno">nota 8</a></sup>, ma almeno lascerà quell’ufficio nella sua sporcizia:
    </p>

    <div>
        <p>
            <i>
                “Sono nato troppo elevato per essere posseduto,<br/>
                Per assecondare il controllo,<br/>
                O essere un utile servitore e strumento<br/>
                Di qualsiasi stato sovrano in una parte del mondo.“<sup><a href="Section0011.xhtml#nota_9" id="nota_9_ritorno">nota 9</a></sup><br/>
            </i>
        </p>
    </div>

    <p>
	Chi dà tutto se stesso per gli altri uomini, appare loro inutile ed egoista; ma chi si concede solo in parte, è ricordato come benefattore e filantropo.
    </p>

    <p>
        Come conviene a un uomo comportarsi verso questo governo americano, oggi? Io rispondo, che un uomo non può associarsi a questo governo senza cadere in disgrazia. Non posso neppure per un istante riconoscere come <i>mio</i> governo quell’organizzazione politica che è anche il governo degli <i>schiavi</i>.
    </p>

    <p>
	Tutti gli uomini riconoscono il diritto alla rivoluzione; cioè, il diritto a rifiutare la lealtà, e ad opporsi al governo, quando la sua tirannia o la sua inefficienza è grande ed insopportabile. Ma quasi tutti dicono che ora non è questo il caso, e che un simile caso c’è stato, loro dicono, all’epoca della rivoluzione del ’75.<sup><a href="Section0011.xhtml#nota_10" id="nota_10_ritorno">nota 10</a></sup> Se qualcuno mi avesse detto, allora, che quel governo era cattivo, perché aveva tassato alcune merci straniere che passavano attraverso i suoi porti, molto probabilmente io non avrei fatto storie per quello, perché posso fare a meno di tali merci. Tutte le macchine hanno i loro attriti; e forse l’attrito fa abbastanza bene da controbilanciare il male. In ogni caso, è davvero un grande male sollevarsi per queste cose. Ma quando l’attrito finisce per controllare la macchina, e l’oppressione e il furto sono organizzati, io dico, sbarazziamoci della macchina. In altre parole, quando un sesto della popolazione di una nazione, che si propone come il rifugio della libertà, è fatta di schiavi, e un intero paese è ingiustamente invaso e conquistato da un esercito straniero, e sottomesso alle leggi marziali, io penso che non sarebbe troppo presto se gli uomini onesti si ribellassero e facessero la rivoluzione. Ciò che rende questo dovere più urgente è il fatto che il paese così oppresso non è il nostro, ma è il nostro l’esercito invasore.<sup><a href="Section0011.xhtml#nota_11" id="nota_11_ritorno">nota 11</a></sup>
    </p>

    <p>
        Paley, un’autorità riconosciuta sulle questioni morali, nel suo capitolo su <spam><quote>"Il dovere della sottomissione al governo civile"</quote></spam>, risolve tutti gli obblighi civili in una questione di convenienza, e prosegue dicendo che <spam><blockquote>"Fin tanto che lo richiede l’interesse dell’intera società, cioè, fin tanto che il governo stabilito non può essere contestato o cambiato senza inconvenienti per tutti, è la volontà di Dio che si obbedisca al governo stabilito, ma non un momento di più"</blockquote></spam>  – Ammesso questo principio, la giustezza di ogni caso particolare di resistenza si riduce al calcolo, da una parte della quantità di pericolo e dolore, e dall’altro delle probabilità di successo e del costo della riparazione.<sup><a href="Section0011.xhtml#nota_12" id="nota_12_ritorno">nota 12</a></sup> Di ciò, lui dice, <spam><quote>ogni uomo può giudicare per sé.</quote></spam> Ma Paley sembra non abbia mai considerato i casi in cui le regole della convenienza non si applicano, quelli cioè in cui un popolo, oppure un individuo, deve fare giustizia, costi quel che costi. Se io ho ingiustamente strappato una tavola a un uomo che sta annegando, io devo restituirgliela, a costo di annegare. Questo, secondo Paley, sarebbe sconveniente. Ma colui che salverà la propria vita, in tal caso, la perderà.<sup><a href="Section0011.xhtml#nota_13" id="nota_13_ritorno">nota 13</a></sup> Il nostro popolo deve smettere di tenere schiavi, e di fare la guerra al Messico, dovesse anche costargli la sua esistenza come popolo.
    </p>

    <p>
	In pratica, le nazioni sono d’accordo con Paley; ma c’è qualcuno che pensa che il Massachusetts stia facendo la cosa giusta nell’attuale crisi?
    </p>

    <div>
        <p>
            <i>
                “Una sgualdrina di qualità, una prostituta vestita d’argento,<br/>
                fa sollevare il suo strascico, ma trascina la sua anima nella sporcizia."<sup><a href="Section0011.xhtml#nota_14" id="nota_14_ritorno">nota 14</a></sup><br/>
            </i>
        </p>
    </div>

    <p>
        In termini pratici, gli oppositori di una riforma nel Massachusetts non sono centomila politicanti del Sud, ma centomila commercianti e contadini del posto, che si occupano con profitto di commercio e di agricoltura più di quanto non si occupino dell’umanità, e che non sono preparati a rendere giustizia agli schiavi e al Messico, <i>costi quel che costi</i>. Io non litigo con nemici lontanissimi, ma con quelli che, vicino a casa, cooperano con loro, e portano avanti le proposte di quelli che stanno lontano, e senza i quali questi ultimi sarebbero innocui. Siamo abituati a dire, che la massa degli uomini è impreparata; ma il miglioramento è lento, perché materialmente i pochi non sono più saggi o migliori dei molti. Non è così importante che molti siano buoni come te. Importa che esista l’assoluta bontà da qualche parte; perchè essa farà lievitare tutta la massa.<sup><a href="Section0011.xhtml#nota_15" id="nota_15_ritorno">nota 15</a></sup></quote></spam><br/>
        Ci sono migliaia di persone che si oppongono <i>in linea di principio</i> alla schiavitù e alla guerra, e che pure, in pratica, non fanno niente per porre fine ad esse; che considerandosi figli di Washington e Franklin, stanno seduti con le mani in mano, a dire che non sanno cosa fare, e non fanno niente; che perfino considerano la questione della libertà meno importante della libertà di commercio, e tranquillamente leggono i prezzi al consumo insieme con le ultime notizie dal Messico, dopo cena, e magari si addormentano su entrambi. Quale è oggi il prezzo al consumo di un uomo onesto e di un patriota? Esitano, si dispiacciono, e a volte fanno petizioni; ma non fanno nulla di sincero e di efficace. Aspetteranno, ben disposti, che gli altri rimedino al male, in modo da non dover più dispiacersene. Al più, daranno un piccolo voto, un incoraggiamento debole e un “buona fortuna” al giusto, quando passa loro vicino. Ci sono novecento novantanove sostenitori della virtù per ogni uomo virtuoso; ma è più facile trovare un accordo con il vero proprietario di una cosa, che trovarlo col suo guardiano temporaneo.
    </p>

    <p>
Tutte le elezioni sono una sorta di gioco, come la dama o il backgammon, con su una leggera sfumatura morale, cioè un gioco con il giusto e l’ingiusto, con le questioni morali; e le scommesse naturalmente le accompagnano. La reputazione degli elettori non è in gioco. Io esprimo il mio voto, forse, come penso sia giusto, ma non sono preoccupato profondamente che la giustizia possa prevalere. Sono disposto a lasciarlo in mano alla maggioranza. Il voto è un dovere, pertanto, che non va mai oltre la convenienza. Perfino votare <i>per il giusto</i> significa <i>non fare</i> nulla per esso. Significa solo esprimere agli uomini timidamente il desiderio che la giustizia prevalga. Un uomo saggio non lascerà il giusto alla mercè del caso, e neppure desidererà che prevalga grazie al potere della maggioranza. C’è molto poca virtù nell’azione di masse di uomini. Quando la maggioranza finalmente voterà per l’abolizione della schiavitù, sarà perché è indifferenti alla schiavitù, o perché ne è rimasta solo poca, di schiavitù da abolire con il voto. Essi saranno allora i soli schiavi. <i>Solo</i> il voto di chi afferma la propria libertà con il voto, può affrettare l’abolizione della schiavitù.
    </p>

    <p>
        Ho sentito di una convenzione che si terrà a Baltimora,<sup><a href="Section0011.xhtml#nota_16" id="nota_16_ritorno">nota 16</a></sup> o da qualche altra parte, per selezionare un candidato per la Presidenza, a cui principalmente interverranno editori di giornali e professionisti della politica. Ma io penso: che significa per ogni uomo indipendente, intelligente e rispettabile, la decisione a cui essi possono giungere, qualunque essa sia? Non potremo noi trarre comunque vantaggio dalla sua saggezza e dalla sua onestà, nonostante ciò? Non potremo contare su dei voti indipendenti? Ci sono pochi individui nel paese che non partecipano alle convenzioni? Ma no: vedo che l’uomo cosiddetto rispettabile ha immediatamente abbandonato le sue posizioni, e non spera per il suo paese, proprio quando il paese ha più ragioni per non sperare in lui. Egli adotta immediatamente uno dei candidati, così selezionati come il solo <i>disponibile</i>, provando così di essere lui stesso <i>disponibile</i> per qualsiasi scopo demagogico. Il suo voto non ha più valore di quello di un qualsiasi straniero senza principi o di un nativo mercenario, che possono essere comprati. Oh, se ci fosse un uomo che è un <i>uomo</i>, e, come dice il mio vicino, ha una spina dorsale, che una mano non possa passarci attraverso! Le nostre statistiche sono difettose: la popolazione è tornata ad essere troppa. Quanti <i>uomini</i> ci sono in mille miglia quadrate in questo paese? Difficilmente ce n’è uno. L’America non offre incentivi agli uomini per restare? L’americano si è ridotto ad essere una strana persona<sup><a href="Section0011.xhtml#nota_17" id="nota_17_ritorno">nota 17</a></sup> – uno che può essere riconosciuto dallo sviluppo del suo organo di gregarietà, da una evidente mancanza di intelligenza e da un allegro autocompiacimento; la cui prima e principale preoccupazione, venendo al mondo, sia di controllare che le case di riposo siano in buone condizioni; e prima di avere indossato legittimamente l’abito virile, abbia raccolto fondi a supporto delle vedove e degli orfani; che, in breve, si azzarda a vivere solo con l’aiuto della compagnia di Mutuo Soccorso, che gli ha promesso di fargli un funerale decente.
    </p>

    <p>
        Non è dovere dell’uomo, naturalmente, il votarsi alla eliminazione di qualcosa, perfino del peggiore torto. Può legittimamente avere altre occupazioni su cui impegnarsi; ma è suo dovere, almeno, lavarsi le mani di ciò, e se non vuole più pensarci, non dare supporto pratico all’ingiustizia. Se io mi dedicassi ad altre occupazioni e pensieri, dovrei prima vedere, almeno, di non occuparmene stando seduto sopra le spalle di un altro uomo. Devo prima scendere da sopra di lui, in modo che anch’egli possa seguire i propri pensieri. Guardate quale grossa incoerenza viene tollerata. Ho sentito alcuni dei miei concittadini dire, “vorrei che mi ordinassero di reprimere un’insurrezione degli schiavi, o di marciare sul Messico; – vedreste se ci andrei“; eppure proprio ciascuno di questi uomini ha fornito un sostituto, direttamente con la propria lealtà al governo, o almeno indirettamente, con il proprio denaro. Il soldato che si rifiuta di servire in una guerra ingiusta viene applaudito da chi non si rifiuta di sostenere il governo ingiusto che fa questa guerra; lo applaudono quelli i cui atti ed autorità egli disprezza; come se lo stato facesse penitenza, assumendo uno per flagellarlo se commette un peccato, ma non smettendo di peccare neanche per un momento. Così, nel nome dell’Ordine e del Governo Civile, noi tutti infine rendiamo omaggio e supportiamo la nostra stessa meschinità. Dopo un primo rossore, il peccato diventa indifferente; e da immorale, quale era, diventa non morale, e non proprio inutile per la vita che abbiamo condotto.
    </p>
    
</body>
</html>
