<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <title></title>
    <link href="../Styles/Style0001.css" rel="stylesheet" type="text/css"/>
</head>
<body>

  <p class="testo_frontespizio_titolo">Disobbedienza civile</p>

  <p class="testo_frontespizio_autore">Henry David Thoreau</p>

  <h1>2</h1>
  <h1 id="heading_id_5">Capitolo II</h1>
  	<p>
L’errore più grande e diffuso richiede di essere sostenuto dalla virtù più disinteressata. Le persone più nobili incorrono più frequentemente nella debole riprovazione a cui è solitamente sottoposta la virtù del patriottismo. Quelli che, mentre disapprovano il carattere e le misure del governo, gli concedono il loro appoggio e la loro fedeltà sono fuor d’ogni dubbio i suoi sostenitori più coscienziosi, e spesso sono anche i più seri ostacoli da superare. Alcuni stanno chiedendo allo Stato di dissolvere l’Unione,<sup><a href="Section0011.xhtml#nota_18" id="nota_18_ritorno">nota 18</a></sup> e di non badare alle richieste del Presidente. Perché non si dissolvono loro stessi – intendendo, l’unione fra loro stessi e lo Stato – e non rifiutano di versare la loro quota al Tesoro? Non stanno essi nella stesa relazione con lo Stato, di quella in cui lo Stato sta con l’Unione? E le stesse ragioni che impediscono allo Stato di resistere all’Unione, non sono forse le stesse, che hanno impedito loro di resistere allo Stato?
   </p>
   
   <p>
Come può un uomo essere soddisfatto di ascoltare soltanto un’opinione, e godere di questa? Cosa c’è di divertente, se pensa di essere addolorato? Se sei stato derubato di un solo dollaro dal tuo vicino, non ti soddisfa il sapere che sei stato imbrogliato, o il dire che sei stato imbrogliato, o perfino l’intimargli di pagarti quanto ti deve; ma intraprenderai subito dei passi concreti per riavere tutta la somma, e far sì di non essere imbrogliato mai più. Le azioni di principio – la percezione e l’attuazione di un diritto – cambiano le cose e le relazioni; ciò è essenzialmente rivoluzionario, e non può armonizzare con ciò che è successo prima. Non solo divide tra loro gli stati e le chiese; divide le famiglie; sì, divide gli <i>individui</i>, separando il diabolico dal divino che c’è in loro.
   </p>
   
   <p>
Le leggi ingiuste esistono; possiamo essere contenti di obbedirle, o dobbiamo tentare di correggerle, e obbedirle finché non ce la faremo; oppure dovremmo trasgredirle da subito? Gli uomini generalmente, sotto un governo come il nostro, pensano di dover aspettare finché la maggioranza non si persuaderà a modificarle. Essi pensano che, se dovessero resistere alla legge, il rimedio potrebbe essere peggiore del male. Ma è la colpa del governo stesso che il rimedio è peggiore del male. È il governo che lo rende peggiore. Perché non è pronto a prevenirlo, e provvedere alle riforme? Perché il governo non si cura della sua saggia minoranza? Perché piange e si oppone prima di essere ferito? Perché non incoraggia i cittadini a fare attenzione a individuare i suoi errori, e a fare meglio di quanto vorrebbe che facessero? Perché crocifiggono sempre Cristo, e scomunicano Copernico<sup><a href="Section0011.xhtml#nota_19" id="nota_19_ritorno">nota 19</a></sup> e Lutero,<sup><a href="Section0011.xhtml#nota_20" id="nota_20_ritorno">nota 20</a></sup> e proclamano ribelli Washington e Franklin?
   </p>
   
   <p>
   Qualcuno potrebbe pensare che il rifiuto deliberato e pratico dell’autorità del governo sia la sola offesa non prevista; altrimenti, perché non le avrebbe mai assegnata una punizione precisa, giusta e proporzionata? Se un uomo nullatenente rifiuta una sola volta di devolvere nove scellini allo Stato, costui viene messo in prigione per un periodo di tempo, non limitato da nessuna legge che io conosca, ma determinato a discrezione di chi ce lo ha messo. Ma se uno ruba novanta volte nove scellini allo Stato, presto gli viene concesso di uscire.
   </p>

   <p>
   Se l’ingiustizia è uno degli attriti necessari alla macchina del governo, lasciamola perdere, lasciamola; forse diminuirà – certamente la macchina si consumerà. Se l’ingiustizia ha una molla, o una puleggia, o una corda, o una manovella, apposta per sé, allora forse si può considerare se il rimedio non sia peggiore del male; ma se è di natura tale da richiedere di fare un’ingiustizia ad un altro, allora, io dico, infrangiamo la legge. Rendi la tua vita un attrito che fermerà la macchina. Quello che devo fare è vedere, in ogni caso, di non prestarmi all’ingiustizia che condanno.
   </p>

    <p>
    Quanto ad adottare le modalità che lo Stato fornisce per rimediare al male, io non non ne conosco. Esse richiedono troppo tempo, e la vita di un uomo se ne andrebbe prima. Io ho altri affari a cui pensare. Sono venuto a questo mondo, non principalmente per renderlo un bel posto in cui vivere, ma per viverci dentro, bello o brutto che sia. Un uomo non deve fare tutto, ma qualcosa; e siccome non può fare <i>tutto</i>, non è necessario che faccia <i>qualcosa</i> di sbagliato. Non è affar mio presentare petizioni al Governatore o al Parlamento, non più che sia affar loro avanzare una petizione a me; e se loro non dovessero ascoltare la mia petizione, che cosa dovrei fare allora? Ma in questo caso lo Stato non ha previsto nessuna possibilità; è nella sua Costituzione che sta il male. Questo può sembrare duro e ostinato e poco conciliante; invece, è trattare con estrema gentilezza e considerazione il solo spirito che possa apprezzarlo o meritarlo. Quindi è un cambiamento per il meglio, ciò che sconvolge il corpo, come la nascita e la morte.
    </p>

    <p>
    Io non esito a dire, che chi si definisce Abolizionista dovrebbe effettivamente togliere subito il sostegno, sia della sua persona che della sua proprietà, al governo del Massachusetts, e non aspettare che si costituisca una maggioranza di un voto, per avere il diritto di far prevalere la giustizia. Io penso che basti avere Dio dalla propria parte, senza aspettare la maggioranza. Inoltre, ogni uomo più giusto dei suoi vicini costituisce già una maggioranza di un voto.
    </p>

    <p>
    Ho incontrato direttamente questo governo americano, o il suo rappresentante, il governo dello Stato, direttamente e faccia a faccia, una sola volta all’anno – non di più – nella persona del suo esattore delle tasse<sup><a href="Section0011.xhtml#nota_21" id="nota_21_ritorno">nota 21</a></sup>; questo è l’unico modo in cui un uomo nella mia condizione può incontrare lo stato. Ed allora esso dice chiaramente, Riconoscimi; e il modo più semplice, più efficace, e, allo stato attuale delle cose, il più insostituibile di trattare con lo Stato, per esprimere la tua poca soddisfazione e amore per lui, è di non riconoscerlo. Il mio gentile vicino, l’esattore delle tasse, è proprio l’uomo con cui devo avere a che fare – perché dopo tutto, è con degli uomini che litigo, e non con un pezzo di carta – e lui ha scelto volontariamente di essere un agente del governo. Come può mai sapere esattamente cos’è e cosa fa da funzionario del governo, o da uomo, finché non è obbligato a considerare se deve trattare me, il suo vicino, per cui egli ha rispetto, come un vicino e un uomo di buona disposizione, o come un maniaco disturbatore della pace, e vedere se può eliminare questo ostacolo alla sua gentilezza di buon vicino senza pensieri e parole più rudi e più impetuose, corrispondenti alle sue azioni? Io so bene questo, so che se mille, se cento, se dieci uomini che io posso nominare – se dieci uomini <i>onesti</i> solamente – sì, se <i>un</i> uomo ONESTO, in questo Stato del Massachusetts, <i>smettendo di avere schiavi</i>, si ritirasse da questa collaborazione alla schiavitù, e fosse perciò rinchiuso nella prigione della città, questo porterebbe all’abolizione della schiavitù in America. Perché non importa quanto piccolo possa sembrare l’inizio: ciò che è fatto bene una volta è fatto per sempre. Ma noi preferiamo parlare di questo: e ciò diciamo essere la nostra missione. Le riforme hanno una ventina di giornali al loro servizio, ma neppure un uomo. Se il mio stimato vicino, l’ambasciatore dello stato,<sup><a href="Section0011.xhtml#nota_22" id="nota_22_ritorno">nota 22</a></sup> che vuole dedicare i suoi giorni all’accordo sulla questione dei diritti umani nella Camera di Consiglio, anziché essere minacciato di prigione in Carolina, fosse prigioniero del Massachusetts, lo Stato che è così ansioso di attribuire il peccato di schiavitù a sua sorella<sup><a href="Section0011.xhtml#nota_23" id="nota_23_ritorno">*</a></sup>, la Carolina – sebbene al momento il Massachusetts possa scoprire solo un atto di scarsa ospitalità quale terreno di scontro con la Carolina – il Parlamento potrebbe non dimenticare completamente la cosa, il prossimo inverno.
    </p>

    <p>
        Sotto un governo che imprigiona qualche uomo ingiustamente, il posto giusto per un uomo giusto è proprio la prigione. Il posto appropriato oggi, il solo posto che il Massachusetts ha fornito ai suoi spiriti liberi e meno scoraggiati, è nelle sue prigioni, estromessi e scacciati dallo Stato da una sua azione, dal momento che si sono già messi fuori dallo Stato per i loro princìpi. È lì che gli schiavi fuggitivi, e i prigionieri messicani in libertà vigilata, e gli Indiani che vengono a chiedere di riparare i torti fatti alla loro razza, dovrebbero trovare l’uomo giusto; su questo terreno separato, ma più libero e onorabile, dove lo Stato mette quelli che non sono <i>con</i> lui, ma <i>contro</i> di lui – la sola casa in uno Stato schiavo in cui un uomo libero può abitare con onore. Se qualcuno pensa che la loro influenza si perderebbe in prigione, e che le loro voci non affliggerebbero più l’orecchio dello Stato, che essi non sarebbero più dei nemici all’interno delle sue mura, questo qualcuno non sa quanto la verità sia più forte dell’errore, e neppure quanto più eloquentemente ed efficacemente possa combattere l’ingiustizia chi l’ha provata un po’ su se stesso. Esercita tutto il tuo voto, non solo un pezzo di carta, ma tutta la tua influenza. La minoranza è senza potere quando si conforma alla maggioranza; allora non è neppure una minoranza; ma diventa irresistibile quando si oppone con tutto il suo peso. Se l’alternativa è tra mettere tutti gli uomini giusti in prigione, o dismettere guerre e schiavitù, lo Stato non esiterà su quale delle due scegliere. Se mille uomini non pagheranno le tasse quest’anno, non si tratterà di una misura sanguinosa e violenta, come sarebbe pagarle e consentire allo Stato di commettere violenze e far scorrere sangue innocente. Questa è infatti la definizione di una rivoluzione pacifica, se è possibile farne una. Se l’esattore delle tasse o qualunque altro pubblico ufficiale, mi chiedesse, come uno di essi ha fatto, “Ma cosa dovrei fare?“ la mia risposta è: “Se veramente vuoi fare qualcosa, dimettiti dal tuo incarico“. Quando il soggetto rifiuta l’obbedienza, e l’incaricato ha rassegnato le dimissioni, allora la rivoluzione si è compiuta. Ma supponiamo che debba perfino scorrere del sangue. Non c’è una specie di spargimento di sangue quando si ferisce la coscienza? Da questa ferita escono la vera umanità di un uomo e la sua immortalità, e lui sanguina verso una morte eterna. Io vedo questo sangue scorrere ora. 
    </p>

    <p>
        Ho previsto l’arresto dell’offensore, piuttosto che la confisca dei suoi beni – sebbene entrambi servano lo stesso scopo – perché quelli che affermano i diritti più puri, e di conseguenza sono i più pericolosi per uno Stato corrotto, tipicamente non hanno dedicato molto tempo ad accumulare proprietà. A costoro lo stato rende un beneficio relativamente piccolo, e una leggera tassa dovrà sembrare esorbitante, in particolare se sono obbligati a guadagnarsela con il lavoro delle loro mani. Se ci fosse una persona che vivesse completamente senza l’uso del denaro, lo Stato stesso esiterebbe a chiederglielo. Ma l’uomo ricco – non per fare confronti dettati dall’invidia – è sempre venduto alle istituzioni che lo hanno reso ricco. Parlando in termini assoluti, più si possiede denaro, meno virtù si possiedono; perché il denaro si frappone tra un uomo e i suoi oggetti, e ottiene questi ultimi in cambio di quello; e non è certamente una gran virtù l’acquistare. Questo elimina molte domande che altrimenti sarebbe stato obbligato a chiedersi; mentre la sola nuova domanda che il denaro pone è la più dura e la più superflua, come spenderlo. Così il terreno della morale gli viene tolto da sotto i piedi. Le opportunità di vivere vengono ridotte in proporzione a quanto quelli che vengono chiamati i “mezzi“ aumentano. La miglior cosa che un uomo possa fare per la propria cultura quando è ricco è tentare di portare avanti gli schemi che considerava quando era povero. Cristo rispose ai cittadini del regno di Erode, secondo la loro condizione: “Mostratemi la moneta del tributo“ disse; – e uno prese un soldo dalla tasca; – se usate soldi con l’immagine di Cesare, quelli a cui egli ha assegnato un valore, cioè, se siete uomini dello Stato, e godete volentieri dei vantaggi del governo di Cesare, allora restituitegli ciò che è suo quando ve lo chiede; “Rendete a Cesare ciò che è di Cesare e a Dio le cose di Dio“</quote><sup><a href="Section0011.xhtml#nota_24" id="nota_24_ritorno">nota 23</a></sup> – lasciando essi non più saggi di prima in merito a ciò che avevano chiesto, e per il quale non desideravano avere risposta.
    </p>

    <p>
        Quando parlo con i più liberi tra miei vicini, io percepisco che, qualunque cosa essi possano dire riguardo alla grandezza e alla serietà della questione, e al loro rispetto della quiete pubblica, il punto principale della questione è, che essi non possono fare a meno della protezione del governo esistente, e temono le conseguenze per la loro proprietà e per le loro famiglie se gli dovessero disobbedire. Da parte mia, non mi piacerebbe pensare di dover mai contare sulla protezione dello Stato. Ma, se nego l’autorità dello Stato quando presenta il conto delle tasse, esso presto prenderà e devasterà tutte le mie proprietà, e così perseguiterà me e i miei figli senza fine. Questo è duro. Questo rende impossibile ad un uomo vivere onestamente, e allo stesso tempo comodamente nel rispetto esteriore. Non varrà mai la spesa di accumulare beni; che sicuramente se ne andrebbero. Dovrai affittare od occupare da qualche parte, e coltivare solo un piccolo raccolto, e mangiarlo subito. Dovrai vivere dei tuoi mezzi, e dipendere da te stesso, sempre di nascosto e pronto a partire, e non avere troppi affari. Un uomo può crescere ricco anche in Turchia, se sarà sotto tutti gli aspetti un buon suddito del governo turco. Confucio disse: “Se uno stato è governato dai princìpi della ragione, la povertà e la fame saranno oggetto di vergogna;<sup><a href="Section0011.xhtml#nota_25" id="nota_25_ritorno">nota 24</a></sup> ma se uno stato non è governato dai princìpi della ragione, la ricchezza e gli onori sono oggetto di vergogna“. No, prima che io voglia che la protezione del Massachusetts si estenda su di me, in qualche porto lontano del Sud, dove la mia libertà è in pericolo, o prima che io mi decida esclusivamente a costituire una proprietà, a casa, con un’impresa pacifica, posso permettermi di rifiutare la mia obbedienza al Massachusetts, e i suoi diritti sulla mia proprietà e sulla mia vita. Mi costa meno in ogni senso incorrere nella pena di disobbedienza allo Stato, di quanto mi costerebbe obbedire. Mi sentirei come se valessi di meno in quel caso.
    </p>
    
    <p>
        Alcuni anni fa, lo Stato mi incontrò per conto della Chiesa, e mi comandò di pagare una certa somma a favore di un religioso alle cui prediche partecipava mio padre, ma dal quale mai io andai. “Paga“, mi disse, “o verrai chiuso in prigione.“ Mi rifiutai di pagare. Ma, sfortunatamente, un altro uomo pensò fosse opportuno pagare. Io non capivo perché un maestro di scuola debba essere tassato per sostenere un prete, e non il viceversa: perché io non ero un maestro dello Stato, ma mi sostenevo con una sottoscrizione volontaria. Io non vedo perché il liceo<sup><a href="Section0011.xhtml#nota_26" id="nota_26_ritorno">nota 25</a></sup> non possa presentare un suo conto delle tasse, e lo Stato asseverare la sua richiesta così come fa per la Chiesa. Comunque alla richiesta degli assessori, io accondiscesi a fornire questa dichiarazione per iscritto: – “Sia noto a tutti gli uomini con la presente, che io, Henry Thoreau, non desidero essere considerato come membro di qualsiasi impresa a cui non mi sia iscritto“. Questo diedi al messo comunale; ed egli lo conserva. Lo Stato, avendo così appreso che io non desidero essere considerato membro di quella chiesa, non mi ha mai più richiesto una cosa simile da allora; pur avendo detto che quella volta doveva dar seguito alla sua ipotesi originale. Ma se io avessi saputo come si chiamano, allora avrei dovuto cancellarmi ad una ad una da ciascuna delle società in cui non mi sono mai iscritto; ma non sapevo dove trovarne un elenco completo.
    </p>
    
    <p>
        Non ho pagato le tasse elettorali per sei anni. Fui messo in prigione per questo, per una notte; e, mentre stavo a considerare le mura di solida pietra, spesse due o tre piedi, la porta di legno e acciaio, spessa un piede, e la grata di ferro che restringeva la luce, non potevo fare a meno di essere colpito dalla follia di quella istituzione che mi trattava come se fossi solamente carne e sangue e ossa, da rinchiudermi. Mi chiedevo se alla fine avessero concluso che questo fosse il miglior uso che si potesse fare di me, e non avessero mai pensato di far uso dei miei servizi in qualche modo. Io vidi che, se c’era un muro di pietra tra me e i miei concittadini, c’era un muro ancor più difficile da scalare o rompere, prima che essi potessero diventare liberi com’ero io. Non mi sentii confinato neppure per un momento, e i muri mi sembravano un grande spreco di pietra e malta. Mi sentivo come se fossi il solo tra i miei concittadini ad aver pagato le tasse. Loro evidentemente non sapevano come trattarmi, ma si comportavano da maleducati. In ogni minaccia e in ogni complimento c’era una menzogna; perché pensavano che il mio desiderio più grande fosse stare dall’altra parte di quel muro di pietra. Io non potevo fare a meno di sorridere vedendo con quanto fervore chiusero la porta sulle mie meditazioni, che li seguirono di nuovo al di fuori, senza incontrare ostacoli, e questi pensieri erano tutto ciò che avevo di pericoloso. Siccome non potevano raggiungermi, si decisero a punire il mio corpo; proprio come i ragazzini, se non riescono ad arrivare a qualche persona contro cui hanno una ripicca, se la prendono con il suo cane. Vidi che lo Stato era imbecille, che era timido come una donna sola con la sua argenteria, e che non riconosceva i suoi amici dai suoi nemici, e io persi tutto il rispetto che mi rimaneva per esso, e ne provai pietà.
    </p>
    
    <p>
        Così lo Stato non affronta mai il senso di un uomo, intellettuale o morale, ma solo il suo corpo, i suoi sensi. Non è dotato di un ingegno superiore o di superiore onestà, ma di una forza fisica superiore. Io non sono nato per essere costretto. Io respirerò a modo mio. Vedremo chi è più forte. Che forza ha una moltitudine? Può costringermi solo chi obbedisce a una legge superiore alla mia. Mi costringono a diventare come loro. Non ho sentito di <i>uomini costretti</i> a comportarsi in un modo o in un altro da masse di altri uomini. Che razza di vita da vivere sarebbe quella? Quando incontro un governo che mi dice “O la borsa o la vita“, perché dovrei affrettarmi a dargli il mio denaro? Potrebbe essere in grosse difficoltà, e non sapere cosa fare: io non posso farci nulla. Deve aiutarsi da sé; fare come me. Non è il caso di piagnucolare per lui. Io non sono responsabile del buon funzionamento della macchina della società. Io non sono il figlio dell’ingegnere. Io credo che, quando una ghianda e una castagna cadono una accanto all’altra, una non resta inerte a lasciar strada all’altra, ma obbediscono entrambe alle proprie leggi, e germogliano e crescono e fioriscono meglio che possono, finché una, per caso, fa ombra e distrugge l’altra. Se una pianta non può vivere secondo la sua natura, muore; e così un uomo.
    </p>
</body>
</html>

